18.
Közvetlenül a padló fölött rámutat egy részre, amelyet átvizsgálsz. Végül leveszel egy könyvet és elolvasod. Rettegett Balthus, mint megtudod, a Fekete Torony és a Sziklaszirt Királyság Varázsló Hadurainak harmadik leszármazottja. Apjának, Rettegett Craggennek a halála után került uralomra, néhány évvel ezelőtt. A Rettegettek generációkon át a Fekete Mágia mesterei voltak, de erejük és hatalmuk csupán éjszaka érvényesült; a napfény olyan nekik, minta méreg. Nem sokkal apja halála után Rettegett Balthus feleségül vette Lady Lucretiát, aki maga is a Fekete Mágia Úrnője volt, és együtt uralkodtak a Sziklaszirt Királyság fölött. Amikor befejezed a könyvet, észreveszed, hogy a könyvtáros kezét a füléhez illesztve szemmel láthatóan hallgatózik. Kérdőn tekint rád. Ha egy másik könyv után nézel, amely esetleg hasznos lehet számodra - lapozz a 84-re, de megpróbálhatod elhagyni a könyvtárszobát a könyvtáros mögött lévő ajtón át - lapozz a 31-re.