102.
Tetszik nekik a kérésed. Hárman az egyik társukhoz fordulnak. Az szemmel láthatóan ellenkezik, mégis leemeli a nyakában lógó amulettet. "Ez - mondja - Bűvös Amulett. Fémből van ugyan, de beleépítettek egy Fény Ékkövet. A Gendzsik félnek ettől a talizmántól, és mindenfélét kiagyalnak majd, csak hogy elveszítsd. Régóta büszke tulajdonom e tárgy, de minket, Leselkedőket arra köteleznek az isteneink, hogy segítséget nyújtsunk, így neked adom." Megköszönöd és a nyakadba akasztod a Bűvös Amulettet. Most elhagyhatod a szobát, de mivel úgy érzed, lekötelezett ezzel a nagy ajándékkal, te is adhatsz neki valamit. Ha van Arany Tallérod, döntsd el, hányat adsz neki, és húzd ki a Kalandlapról, lapozz a 183-ra. Ha aranyad nincs, de valamilyen műtárgyat adsz neki, amit utad során szereztél, jelöld a Kalandlapon, és lapozz a 396-ra. Ha nem tudsz vagy nem akarsz ajándékot adni neki cserébe, lapozz a 270-re.