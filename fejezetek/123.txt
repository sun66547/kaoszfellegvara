123.
Koncentrálsz, és Calacorm képmása jelenik meg lelki szemeid előtt. Egy kígyókkal teli tálat látsz, aztán egy hasonló teremtményt, akinek szürkés bőre van - valószínűleg a nősténye -‚ majd nagyon elégedetten szemlélsz egy falhoz kötözött szerencsétlen teremtményt, akinek a lábujjait égő fáklyával csiklandozzák. Majd ismét a kígyókkal teli tálat látod. Nyilvánvaló, hogy ez a teremtmény a saját nyomorult kis életének apró örömein kívül nemigen tud másra gondolni, ezért nem fogsz tőle túl sokat megtudni arról, hogyan is lehetne innen megmenekülni. Inkább próbálkozz meg egy Hamis Arany Varázslattal, lapozz a 211-re, vagy egy Illúzió Varázslattal, lapozz a 35-re. Ha egyikkel sem rendelkezel, lapozz a 283-ra.