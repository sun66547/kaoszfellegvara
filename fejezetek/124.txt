124.
Amint lehullik a függöny, nappali fény árasztja el a szobát. Rájössz, hogy teljesen elvesztetted az időérzékedet, mióta beléptél a Fellegvárba. A napsütés nagy megkönnyebbülés számodra a sötétség birodalmában eltöltött sok-sok óra után. Egy tompa puffanás hangjára ellenfeled felé fordulsz. A földön fekszik elterülve. Amikor odalépsz hozzá, velőtrázó ordítást hallat! "A függöny!… Te őrült!…" - zihálja elfúló, haldokló hangon. A nappali fény, amit beengedtél a szobába, szemmel láthatóan rohamosan csökkenti az erejét, és elkeseredetten próbál a félhomályba kúszni. De túl gyenge ahhoz, hogy messzire jusson - s arccal a földre bukik. Lapozz a 400-ra.