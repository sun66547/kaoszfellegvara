134.
Megdöbbennek vakmerőséged láttán. Nem várod meg, míg ők tesznek fel neked kérdéseket, hanem azt követeled, mondják meg, hogyan lehet bejutni a Fellegvárba. Viselkedésed kissé megzavarja őket, és egymás között suttogva a főbejárat felé mutatnak. Az Ork figyelmeztet: ahhoz, hogy bejuss, a "Handzsár" jelszót kell használnod. Megkérdezed, mi az a folyadék a ládikóban lévő üvegben, mire izgatottá válnak. Ha tovább faggatod őket az üvegről, lapozz a 60-ra. Ha otthagyod őket és a korábban látott két férfihoz mész, lapozz a 269-re. Ha továbbmész a Fekete Torony irányába, lapozz a 245-re.