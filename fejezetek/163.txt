163.
Belekóstolsz a borba, és öklendezni kezdesz. Micsoda undorító ital! Az Elf várakozó pillantással néz rád. Mivel nem sértheted meg, kénytelen vagy egy újabb kortyot leereszteni a torkodon. Arcod ismét elfintorodik. Hálásan megköszönöd neki az italt, és közlöd, hogy már vissza kell indulnod. Elindulsz a szoba túlsó vége felé, de a gyomrod nem bírja tovább ezt az iszonyú lőrét. Rettentően rosszul vagy. Hányingered miatt vesztesz 1 ÜGYESSÉG és 2 ÉLETERŐ pontot. Lapozz a 95-re.