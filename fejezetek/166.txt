166.
Amikor beleharapsz a húsba, valahonnan a távolból fájdalmas, halk visítást hallasz. A hús rágós és sós, de nem rossz, úgyhogy veszel még egy darabot. Ekkor ismét hallod a síró hangot, de ekkor a húsdarab kirepül a kezedből! Amikor utánakapsz, az menekül a markodból! Rájössz, hogy a hús még mindig él, és az sikoltozik, miközben eszed. Fájdalmas nyilallást érzel a gyomrodban, majd még egyet. A kétharapásnyi hús, amit lenyeltél, szabadulni szeretne a gyomrodból! A földre zuhansz, és két kezeddel a hasadat fogod. A hús háromszor "támadja" mg a hasadat, mielőtt megemésztenéd. Dobj két kockával háromszor. Ahányszor a dobott szám nagyobb, mint ÜGYESSÉG pontjaid száma, annyiszor vonj le 2 ÉLETERŐ pontot. Ha mindhárom dobás értéke meghaladja ÜGYESSÉG pontjaid számát, akkor a benned kelétkezett kár végzetes, és kalandod végét jelenti. Ha túléled a dolgot, vagy a bal oldali ajtón mehetsz tovább, lapozz a 13-ra, vagy a veled szemközti ajtón, lapozz a 281-re.