178.
Körbe-körbe rohansz a konyhában, nyomodban a Devlin, ez az alacsony, törpéhez hasonló szellem. Székeket, ételt, késeket és tányérokat vagdosol hozzá, de nem használ! Ekkor felragadsz egy folyadékkal teli bögrét, és keresztülhajítod a szobán. Legnagyobb meglepetésedre a Devlin felüvölt, amikor a bögre eltalálja lángoló testét! Hirtelen eszedbe jut egy jó ötlet. Odalopakodsz a levessel teli üsthöz, és körbe-körbe kergeted a teremtményt az üst körül, aki épp hogy karnyújtásnyira fut előtted. Megálltok egymással szemben a gőzölgő lötty fölött. Nagy lendülettel rázúdítod az üst tartalmát a teremtményre, aki ordítva tűnik el, miközben a lángok kihunynak a testén. Ha most átkutatod a konyhaszekrényt, lapozz a 17-re, ha inkább távozol a konyha túlsó végében lévő ajtón, lapozz a 265-re.