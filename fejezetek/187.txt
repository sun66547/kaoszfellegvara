187.
Erősen koncentrálsz a varázsló gondolataira. Képek és szavak villannak át az agyadon. Néhány perccel később már nincs semmi. Feltekintesz Rettegett Balthusra, aki így kiált rád: "Ne próbáld meg kifürkészni Rettegett Balthus gondolatait!" - Újra erősen összpontosítasz, de eredménytelenül, mert Balthus ellenáll a Varázslatodnak. Egy másodpercig elgondolkozol a kapott képeken: egy táblázat a harci terepasztal alatt… egy hangos reccsenés keltette rémület… egy vakító fény… egy gyűrű Balthus ujján… egy borotvaéles kard… és te magad…
Rettegett Balthus magában dünnyög, miközben a szeme sarkából téged figyel. Egyik karját felemeli és meredten nézi. Aztán rád néz. Karját előre-hátra, majd egyre gyorsabban jobbra-balra lendíti a levegőben. Aztán nagyot csap az asztalra. Te a földre zuhansz - nem a meglepetéstől, hanem azért, mert a föld vadul rengeni kezd alattad. Az egész szoba úgy inog, mintegy hajó a viharban. Habár Balthus szilárdan áll a lábán és lassan elindul feléd, te egyáltalán nem vagy képes lábra állni. Az egyetlen esélyed, hogy Varázsolj, ha egyáltalán maradt még Varázslatod. Melyik varázslatot választod?

A Súlytalanság Varázslatot?	Lapozz a 279-re.
Az Illúzió Varázslatot?		Lapozz a 314-re.

Ha egyikkel sem rendelkezel, lapozz a 115-re.