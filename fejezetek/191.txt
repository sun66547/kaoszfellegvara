191.
Levegő után kapkodsz, amikor a Varázslat testet ölt előtted. Tökéletes hasonmásod áll előtted éppúgy felfegyverezve, mint te. A varázsló parancsára hasonmásod rád támad, és meg kell küzdened vele. ÜGYESSÉG, ÉLETERŐ és SZERENCSE pontjai a te hasonló pontjaiddal egyeznek meg. Egyetlen előnyöd lehet vele szemben: felhasználhatod a SZERENCSÉDET arra, hogy nagyobb kárt tegyél benne, vagy hogy minimális sebet kapj - hasonmásod itt nem alkalmazhatja a SZERENCSÉT. Ha te győzöl, lapozz a 119-re.

 