196.
A szoba valójában éléskamra Először a furcsa édeskés, fűszeres és avas illatok keveréke csapja meg az orrodat. Az egyik falon kampókra akasztott különböző húsok lógnak. Az egyik sarokban egzotikus gyümölcsökkel teli hordó áll. Egy rekeszben vagy egy tucat különféle sajt van, és undorodva fintorítod el az orrodat, amikor megérzed az úgymond "túlérett sajtok" szagát. Egy asztalon hat vekni fekete kenyér fekszik egy kés meg egy vágódeszka mellett. A szobából két ajtó nyílik. Ha éhes vagy, ehetsz egy keveset, lapozz a 45-re, de el is hagyhatod a szobát a bal oldali ajtón át, lapozz a 13-ra, vagy a jobb oldali ajtón át, lapozz a 281-re.