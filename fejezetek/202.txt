202.
Néhány percig tartó kiáltozás után egyre közeledő hangokat hallasz; ismeretlen nyelven beszélnek. Megkönnyebbülsz, amikor négy fej jelenik meg a verem szájánál. Kikiáltasz nekik, hogy dobjanak le neked egy kötelet. Pusmognak valamit, majd eltűnnek. Végül rohanó léptek zaját hallod közeledni. Ismét ott állnak a verem peremén, és nem kötelet dobnak le, hanem egy üstből forró olajat zúdítanak le rád! Legközelebb jobban kell ügyelned arra, hogy merre mész, most utad itt véget ér! És ne feledd: Az idegeneket nem látják szívesen a Káosz Fellegvárában.