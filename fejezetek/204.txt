204.
Befogod az orrodat, és belegázolsz a nyálkás vízbe. Néhány lépés után érzed, hogy valami húzza a lábadat. Kiemeled a lábad a vízből, és látod, hogy valamiféle inda csavarodott köré. Visszalépsz a partra, de az inda csak nem enged. A vízből egyszer csak kiemelkedik az inda másik vége, és felemelkedik a levegőbe, mintha csak megnézne magának, majd nagy csobbanással visszapottyan. Már látod, hogy ez nem inda, hanem egy hosszú Kloáka Kígyó, mely feléd tart. Lapozz a 73-ra.