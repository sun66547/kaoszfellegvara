210.
Tágas, kör alakú szobában vagy. A helyiséget a falhoz erősített egyetlen fáklya világítja meg. Bútor nincs odabent, kivéve egy ormótlan asztalt meg egy széket, mely a szoba közepén áll. Az asztal fölött lebegve alszik egy parányi ember, aki zöld inget és nadrágot visel. Nem lehet magasabb egy méternél, és el sem akarod hinni, hogy a zaj, amit a szobába lépve csaptál, nem ébresztette fel! Egyszer csak nyikorgást hallasz a hátad mögül, és épp jókor fordulsz meg, mert egy rád irányított gyorstüzelő kis csúzliféleséget pillantasz meg. Szétlőhet, hacsak nem alkalmazod a Védelem Varázslatot! Ha varázsolsz, lapozz a 192-re. Ha nem tudsz (vagy nem akarsz) varázsolni, lapozz a 359-re.