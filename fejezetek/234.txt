234.
Egy koszos, sziklába vájt szobában ébredsz. Az ablakon és az ajtón lévő rácsból arra következtetsz, hogy valamilyen cellában vagy. Nem tudsz mit csinálni, leülsz a sarokban egy szalmamatracra, és vársz, hátba jön valaki. Úgy egy óra múlva csoszogó lépteket hallasz odakintről. Kinézel az ajtórácson, és egy gyíkszerű teremtményt látsz, amint kezében korsóval meg egy mély tállal feléd csoszog a folyosón. A vadállatnak két feje van, és ezek beszélgetnek egymással. Pikkelyes bőre szürke, hosszú farkát maga után vonja a folyosón. Megáll az ajtód előtt, és egy kis nyíláson át benyújtja neked a korsót meg a tálat, majd visszacsoszog, s leül a terem végében egy asztalhoz. Kenyeret és levest kaptál. Mit teszel? Megeszed az ételt, vagy odakiáltasz ennek a Calacorm nevű teremtménynek? Ha megeszed az ételt, lapozz a 397-re. Ha odakiáltasz a Calacormnak, lapozz a 69-re.