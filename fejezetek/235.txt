235.
Attól félsz, hogy talán felfigyelt valaki a verekedés zajára, ezért kilesel a sötétségbe. Nem látsz semmi mozgolódást. Amikor átvizsgálod a teremtmények zsebeit, 8 Arany Tallért találsz, egy rézszínű kulcsot meg egy sötét, krémszerű folyadékkal teli kancsót. A felsorolt tárgyak közül kettőt magaddal vihetsz. Ami a kancsó tartalmát illeti, egy leírást találsz róla a kancsó tetején valaki rovásírással véste rá. A szíved nagyot dobban, amikor megtudod, hogy ritka kincset, Varázsitalt tartasz a kezedben. A kancsóban két adag ital van, és mindegyik adag 1-gyel növeli Varázspontjaid számát. Ennek köszönhetően plusz egy varázslattal gyarapíthatod varázslataid számát. Ezt a Varázsitalt közvetlenül a Varázslás után használd. Ilyenkor az italnak köszönhetően nem kell kihúznod a Kalandlapról azt a Varázslatot, amit előtte alkalmaztál. De ne felejtsd, ezt a Varázsitalt csak kétszer használhatod. Most pedig folytasd utadat, vagy a Fellegvár irányába, lapozz a 245-re, vagy a fáklyafénynél beszélgető két férfi felé, lapozz a 269-re.