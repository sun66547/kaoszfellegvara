241.
Hatalmas ütést mérsz a teremtményre, ám legnagyobb rémületedre a kard pengéje belegabalyodik a teremtmény hosszú hajába. Megpróbálod kihúzni, de rávág a kardodra, mely kirepül a kezedből, és a szoba túlsó végében ér földet. Védtelen vagy. Vagy puszta kézzel kell tovább harcolnod, vagy Erővarázslatot alkalmazhatsz. Ha puszta kézzel, fegyver nélkül küzdesz meg - vonj le 3-at ÜGYESSÉG pontjaid számából a harc további idejére. Ha Erővarázslatot alkalmazol, normál ÜGYESSÉG pontjaiddal folytathatod a harcot. Ha te győzöl, visszaveheted a kardodat, és lapozz a 77-re.