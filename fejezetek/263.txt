263.
A Calacormok megbízható, elégedett teremtmények. Nagy, hüllőszerű lények, bőrük színe szürke, hosszú farkuk van és két fejük, a két fej megállás nélkül beszélget egymással. Elég igénytelenek, munkájukon, élelmükön (döglött kígyókkal táplálkoznak) és kényelmes otthonukon kívül más nemigen érdekli őket. Nyugodt természetükkel ellentétben örömüket lelik a fájdalom és kínzás okozta ordításban, és furcsa módon ezek a teremtmények, ki tudja, miért, halálra rémülnek egy egértől, bár ők maguk hatalmas méretűek. Lapozz a 326-ra.