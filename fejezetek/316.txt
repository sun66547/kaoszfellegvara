316.
A léptek zaja, amelyet tulajdonképpen "kezek zajának" kellene nevezni, három Korongádtól származik, akik feléd gurulnak a folyosón, és kénytelen vagy az ajtóhoz hátrálni. Ezek a teremtmények igen különösek, láb helyett még két kezük van. Gyorsan közelednek, olyan mozdulatokkal, mintha cigánykereket vetnének. Fejük - jobban mondva arcuk - a mellük közepén van. Furcsa mozgásuk miatta kardforgatáshoz nem értenek, de igazán ügyes késdobálók. Forgás közben megragadják a késeiket, és sebesen elhajítják őket. Olyanok, akár a tűzkerék. Három kés repül szélsebesen feléd. Ha akarod, alkalmazhatsz Védelem Varázslatot, hogy megvédd magad, lapozz a 220-ra, vagy Tedd próbára a SZERENCSÉDET! Ha a második megoldást választod és SZERENCSÉD van, lapozz a 139-re. Ha nincs SZERENCSÉD, lapozz a 300-ra.