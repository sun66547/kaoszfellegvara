329.
Figyelmesen szemügyre veszed a nőt, és döbbenten látod, hogy nem él, ahogy hitted, hanem évek óta halott. A nagy tűzvészkor maga Rettegett Balthus átkozta meg, mert nem mosta ki időre a palástját, amelyet egy fontos találkozón akart viselni. Büntetésből elégette őt és a gyermekeit, szellemét pedig arra kárhoztatta, hogy örökké mosson. Valóban szerencsétlen nyomorult ez a nő! Észreveszed, hogy egyre mérgesebb, és zavarja a jelenléted. Halkan énekel valamit. Ha beszélgetni akarsz vele, lapozz a 21-re, ha gyorsan továbbmész mellette az ösvényen, lapozz a 221-re.