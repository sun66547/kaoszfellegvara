332.
Rettegett Balthusnak leesik az álla, amikor a szeme láttára átváltozol. Tested hatalmasra nő, erőd megsokszorozódik. Bőröd színe mélyvörössé válik, és homlokod feszes bőrét szarvak döfik át. Fogaid feketék, tűhegyesek, és villás nyelved fenyegetően sziszeg felé. Tűz Démon alakjában állsz előtte, és felkapod a földről a Szigonyt. A varázsló riadtan fordul el tőled. Ha ráugrasz az asztal fölött, lapozz a 80-ra, ha felszólítod, hogy vonja vissza hódító terveit és adja meg magát, lapozz a 48-ra.