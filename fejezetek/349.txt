349.
Rettegett Balthus hasonmása előtted áll. Az eredeti Balthus felvonja az egyik szemöldökét. "Támadj!" - parancsolod a hasonmásnak, amely elindul a szoba közepe felé. A varázslótól körülbelül kétméternyire megáll, és arcát tenyerébe temeti, majd feltekint, megfordul, és elindul feléd! A varázsló felnevet. "Ketten is játszhatják ezt a játékot!" - mondja Balthus. Erősen koncentrálsz, és akaratoddal visszakényszeríted a hasonmást a varázslóhoz. Az hirtelen megáll, és parancsodra visszafordul. Ez így megy néhány pillanatig, amikor rájössz, hogy mindketten irányítani tudjátok a teremtményt, de csak bizonyos határok között. Ide-oda jár köztetek, mígnem a Varázslat kezd elmúlni róla. Fokozatosan eltűnik a szemetek elől. Az erős koncentrálástól igencsak kimerültél. Látod, amint Rettegett Balthus felemeli mindkét karját, majd nagyot csap az asztalra. Vajon most mit varázsol? Lapozz a 157-e.