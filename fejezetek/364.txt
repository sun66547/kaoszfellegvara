364.
Amikor a Varázslatod hatni kezd, egy egeret veszel észre, amint keresztülfut az asztalon. Átkozódsz, mert Varázslatod nem működik rendesen. A remény azonban visszatér beléd, amikor a Calacorm egyik feje észreveszi az egeret és rettenetesen megriad tőle! A másik fej is meglátja, és mindkettő torkaszakadtából ordítani kezd! A teremtmény felugrik az asztal tetejére, és a Calacorm iszonyatosat ordít félelmében, amikor észreveszi, hogy az ártatlan kisegér finnyásan szagolgatja az asztal lapját. Hagyod, hadd szenvedjen még egy kicsit a Calacorm, majd odakiáltasz neki, hogy eltünteted az egeret, ha szabadon enged. Gyorsan beleegyezik, és odadobja neked a kulcsokat. Kinyitod magadnak az ajtót, leveszed a falról a kardodat, és elindulsz a folyosón. Amikor már biztonságos távolságban vagy, megtöröd a varázslatot, és az egérke eltűnik. Lapozz a 174-re