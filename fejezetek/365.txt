365.
Veszedelmes hazárdjátékot választottál, melyet a legtöbb királyságban betiltottak. De mivel ezt választottad, legalább egyszer játszanod kell. Persze ha akarod, akár többször is játszhatod. Játékmestered egy varázslótanonc, aki arra az esetre, ha nyernél, néhány díjat választott ki neked. Ha te nyersz, a következők közül választhatsz: plusz két Varázslat (a könyv elején lévő listáról válassz), 50 Arany Tallér vagy egy Bűvös Mellvért (ennek birtokában 2 pontot levonhatsz a teremtmény TÁMADÓEREJÉNEK pontjaiból, amikor ezt kockadobással állapítod meg).
A játék a következő: hat tőr fekszik az asztalon. Az egyik valódi, míg a többi rugóval működő kellék, mely nem okoz sérülést. A többi teremtmény egyikével játszol a szobában, és csak egyikőtök marad életben a játék végén. Választanod kell egyet a tőrök közül. Ha a tőr valódi, elbúcsúzhatsz az életedtől. Ha a tőr csak kellék, úgy vissza kell dobnod a többi közé.
A játék addig tart, amíg egyikőtök az igazi tőrt ki nem választja, és szíven nem döfi önmagát. Ekkor az életben maradt játékos kérheti a nyereményét. Ellenfeled fog először választani. Dobj egy kockával az ő nevében, majd dobj a magad nevében is. Amikor egyikőtök végül 6-ost dob, az azt jelenti, hogy az igazi fegyvert választotta. Ha ez te vagy, véged van! Most, miután tudod a játék szabályait, azt is tudnod kell, hogy csupán akkor maradhatsz ki a játékból, ha Illúzió Varázslatot alkalmazol, lapozz a 9-re. Egyébként játszanod kell. A játék után vagy átmész a Hat Csákány Játékra, lapozz a 171-re, vagy a Robbanó Kő Játékra, lapozz a 278-ra, vagy elbúcsúzhatsz a "barátaidtól", és elhagyhatod a szobát, lapozz a 31-re.