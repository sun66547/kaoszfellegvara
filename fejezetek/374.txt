374.
Amikor magadhoz térsz az első ijedségből, körülpillantasz a szobában. Szemmel láthatólag afféle Katonai Főhadiszálláson vagy. A falakon térképek és régi idők tábornokainak portréi lógnak. Az egyik sarokban lévő könyvespolcon száz és száz bőrkötésű könyv sorakozik. Díszes függönyök takarják az ablakokat. Az egyik falat teljes hosszában eltakaró szekrényben veszedelmes alakú és méretű lándzsák és kardok tömege sorakozik. A szoba közepén egy makett, melyet azonnal fölismersz: Fűz Völgyet ábrázolja. Miniatűr seregek tömege látható rajta. Ez nem más, mint szülőhazád lerohanásának terve! Háttal az asztalnak támaszkodva maga Rettegett Balthus áll és mereven néz! Alakja félelmetes. Két méternél jóval magasabb, bivalyerős, széles a válla, izmos akarja. Harci bőröltözékében, széles, díszes csuklószorítójával inkább katonának, semmint varázslónak nézed. "Szemtelen paraszt! - kiált rád dörgő hangon. - Azt hiszed, hogy versenyre kelhetsz velem, Rettegett Balthusszal?" Miközben ezt mondja, csettint egyet az ujjával, és a hátad mögül morgást hallasz. Megfordulsz, és látod, hogy egy fura alakú teremtmény cammog feléd. Szőrös teste és négy karja van, s mindegyik kar veszedelmes kampós karomban végződik. Miközben feléd közeledik, hatalmasakat fújtat. - "Fogadok, hogy a nyomába sem jöhetsz a Karomvadnak!" - mondja nevetve Balthus. Mit teszel?
Kardot rántasz, hogy megvédd
magad?			Lapozz a 30-ra.
Védelem Varázslatot
alkalmazol?			Lapozz a 109-re.
Erőtlenség Varázslatot
alkalmazol?			Lapozz a 158-ra.