40.
Rövid idő múlva lassan kinyílik az ajtó, és egy púpos, torz teremtmény jelenik meg előtted. A fogai pudvásak, a haja ragacsos, öltözéke csupa rongy. "Igen, uram (hehe, hehe), miben állhatok a rendelkezésére?" - kérdi morogva az emberszerű teremtmény. "Várnak odabent" - válaszolod neki, és öntudatosan belépsz az ajtón. Viselkedésed láttán kissé zavarba jön, hebegni kezd, s nem tudja, kérdőre vonjon-e vagy sem. "Merre van a fogadószoba"? - kérded. Kacsintva a bal oldali elágazás felé mutat, amely a folyosóról nyílik, nem túl messze tőled. Ha hiszel neki és elindulsz a bal oldali elágazás felé, lapozz a 243-ra, ha nem hiszel ennek az alattomos teremtménynek és a jobb oldali elágazást választod, lapozz a 2-re.