400.
Rettegett Balthus a lábaidnál hever - kilehelte a lelkét! Küldetésednek eleget tettél! Fűzfa Völgy megmenekült a támadásától. Gondoskodni akarsz róla, hogy terve végleg meghiúsuljon, ezért leszakítod a függönyöket, és lesöpröd velük az asztalt, ahol csatatervének makettje áll. Egy gyertya lángjával meggyújtod az egyik függöny szélét. Amikor a lángok elérik az asztalt, már a menekülésre gondolsz. Van-e Súlytalanság Varázslatod? Ha van, most alkalmazhatod, és az ablakon kirepülve biztonságosan leszállhatsz a földre. Ha nincs, úgy ügyességedre és leleményességedre kell hagyatkoznod, hogy menekülés közben elkerüld a Fellegvár őreinek figyelmét és a többi veszélyt. De ez már egy másik történet…


 