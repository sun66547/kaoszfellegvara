52.
Az ajtó kinyílik, te belépsz rajta, s becsapod magad mögött. Nem sokkal később egy hármas elágazáshoz érsz, ahonnan az északi folyosón mész tovább. Ezen haladsz jó pár métert, míg egy másik ajtóhoz nem érsz. Bentről nevetgélés, mulatozás hangjai ütik meg a füledet. Óvatosan benyitsz egy hatalmas terembe, ahol vagy egy tucat különböző alakú, méretű és színű teremtmény társasjátékokat játszik. Amikor belépsz a terembe, egy hang így szól; "Nézzétek, ez itt bizonyára Glaz-Doz-Fut!" Ekkor mindenki üdvözöl, és meghívnak, hogy játssz velük. Valójában vártak valakit, és összetévesztettek vele. Ha velük tartasz a játékban, lapozz a 385-re, ha közlöd velük, hogy tévednek, és megpróbálsz eljutni a terem túlsó végében lévő ajtóhoz, lapozz a 227-re.