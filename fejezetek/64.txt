64.
Az ajtónál hallgatózva bentről csikorgó, nevetgélő, civakodó hangokat hallasz. Lenyomod a kilincset, és az ajtó kinyílik. A szoba ragyogó színekben pompázik. Egy kis emeletes ágy áll az egyik sarokban, és a földön elszórva különböző állatfigurák bábui hevernek. A jobb oldali falnál egy hatalmas láda áll, mellette egy ajtót látsz. A szoba közepén a földön három apró teremtményt pillantasz meg, akik furcsán néznek rád. Emberformájúak, de a bőrük színe zöld, a fülük hegyes, a szemük ferde vágású. Hogyan közelítesz hozzájuk? Mit teszel?

Kardot rántasz, hogy rájuk
támadj?			Lapozz a 286-ra.
Megnézed hátizsákodat, mit tudnál
nekik ajándékozni?		Lapozz a 3-ra.
Magabiztosan átvágsz a szobán a láda
mellett lévő ajtóhoz?		Lapozz a 366-ra.