71.
Kivont kardoddal rávágsz a csápra. A csáp nem úgy fog harcolni ellened, mint ahogyan azt általában a teremtmények teszik, hanem megpróbál behúzni abba a mély lyukba, mely körülötte tátong. Nem kell dobnod, hogy megállapítsd a csáp TÁMADÓEREJÉT, az ugyanis 15, és az ÉLETERŐ pontja is adott: 2. A harc menetét a könyv elején lévő játékszabályban leírtak alapján dobókockával állapítsd meg, de abban az esetben, ha a saját TÁMADÓERŐD sokkal kevesebb, mint 15, egyetlen pontot se vonj le ÉLETERŐ pontjaid számából. Mindazonáltal ha 3 Fordulóban nem sikerül legyőznöd a teremtményt, akkor ő úgy győz le, hogy behúz a fészkébe, s ezzel kalandodnak vége szakad. Ha viszont te győzöl, akkor lefejtheted a csápot a lábadról, és továbbmehetsz a Fekete Torony főbejáratához. Lapozz a 218-ra.