91.
Ránéz az ajándékra, amit felkínálsz neki, és elkerekedik a szeme. "Hadd nézzem" - mondja parancsoló hangon. Kezedben a hajkefével óvatosan odalépsz hozzá. Kikapja a kefét a kezedből, és néhány percig gyönyörködve nézegeti. "Ez valóban remek munka!" - mondja, miközben fölkel az ágyból és megáll a tükör előtt. Amint a haját keféli, az szokatlan fénnyel, lágyan sugározni kezd. Annyira elbűvöli az ajándékod, hogy most észrevétlenül kisurranhatsz a hátsó ajtón. Ha akarod, magaddal viheted az Arany Prémet, amely az ágyon fekszik. Tedd próbára a SZERENCSÉDET! Ha SZERENCSÉD van, le tudod kapni a Prémet az ágyról, és elhagyhatod a szobát, lapozz a 140-re. Ha nincs SZERENCSÉD, mindaddig Tedd próbára a SZERENCSÉDET, amíg végül is SZERENCSÉD lesz. Vagy ha nem kedvez neked a SZERENCSE, hagyd ott a Prémet, és menj ki a szobából, lapozz a 140-re.